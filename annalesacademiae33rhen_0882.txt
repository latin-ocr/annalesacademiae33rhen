214 COMM.L1TERAR1A.

num illud psephisma non forte melius ad sequentis 'an-
ni ver referatur. Legimus in Thucydide (1), Corin·
thios valde iratos ‚ quod Athenienses foederis tem-
pore hostibus auxilia subininistrassent‚ ac contra
socios pugnassent, omnes vires intendisse, ut
sese ulciscerentur. Verisimile autem mihi vide-
tur‚eos tunc Megarensibus persuasisse3 ut ‚ quum
Atticae vicinitas facillime aliquod praetextum of-
ferret, quo cum Atheniensibus contendere pos-
sent, Peloponnesiis causam praeberent invadendae
Atticae, bellique incipiendi. Quidquid vero sit ‚⁴
sive illud ad finem vergente anno, sive eodem

fere tempore acciderit, quo Potidaea defecit; Me-
garenses sibi vindicarunt agrum aliquem sacrum,

qui Orgas dictus Atticam inter et Megaridem si-
tus erat, quemque nullis limitibus a privatis pos-
sessionibus distinctum , colere coeperunt. Mis.
sus ab Atheniensibus Anthemocritus praeco, qui
de hacce violatione quereretur. Hic vero ‚ quum nihil
proficeret, Lacedaemonem profectus est, ut Me·
garenses accusaret, sed ab his interfectus est.
Tantae perfidiae indignatione commotus Pericles ope
Charini usus est ad persuadendum Populo ‚ ut An-
themocritum juxta Thriasias portas, dein Dipylutn

vocatas (ε), sepelirent, eique statuam exstrue-

rent ,

(ι) Thuc. I. 56.

(2) Sex stadia ab Academia distantes. — Conf. eie. dc Fin-
V. 1.—Meurs. Attic. Lecti. 111. cap. 12·

